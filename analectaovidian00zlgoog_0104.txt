-eoss‘

De Helena autem ipsa, quomodo adversus Paridis preces
se> gesserit, haec sunt dicenda: eam primum non sine mora
Paridem sequi diuque haesitare eteOolluthinarratione (v. 305 sqq.) ,
et ex epistula Ouidiana (XVII) satis perspicitur. Sed quam-
quam ut apud Colluthum suos deserere ei denique certum fit,
sic eam oum amatore postea abituram esse ex Ovidii quoque
epistula (e. g. r. 105 sq.) suspicamur: oausam tamen, qua im-
pulsa eum sequatur, apud Nasonem 'aliam esse intelligimus,
aliam apud Colluthum, Hic enim eam, ut sequatur, eo fingit
adduci, quod Troiam urbem celeberrimam se visuram esse sperat Ἴ
(v. 310 sqq.); contra apud poetam romanum quanto maiore cum
calliditate elegantia sollertia, quibus ut oum Paride aufugiat
causis commoveatur, Helena significat et tamquam prodit nec-
dum planis verbis profitetur (cf. v. 263 sqq. 65 sqq). ”

Haec omnia etiam Ovidi Colluthique auctorem hellenistam
vividis coloribus expressisse put03 sed quamvis quomodo singula
pinxerit, minime sit exploratum, hoc certe 'nobis constat eius
excerptorem Oolluthum totam hanc rem ratione poetae ingenio
haudquaquam digna'turbavisse. —

Relinquitur, ut nonnulla dicamus de Hermiona, Menelai
, Helenaeque filiola: etenim quantopere, quod mater abierat,
questa sit, extremo in poemate Colluthus luculentissime explicat. X
Ovidius neque Paridis neque Helenae in. epistula quidquam de
ea profert nisi eo, quo de cena sermo fit, loco (ep. XVI 256).
Accuratius autem, quamvis praeteriens multoque brevius
Oollutho, rem in ea epistula enarrat, quam Hermionam
Oresti scribentem facit, ubi illa, ut Tantalides mulieres
generis fato aptam esse rapinam comprobet, verbi causa praeter
Ledam et Hippodamiam affert Helenam matrem (ep. VIII

Ι 75 sqq.):

‘vix equidem memini, memini tamen: omnia luctae,
omnia solliciti plena timoris erant.

flebat avus Phoebeque soror fratresque gemelli,
orabat superos Leda suumque Iovem.

ipsa ego non longos etiam tum scissa capillos
clamabam: sine me, me sine mater abis?

nam coniunx aberat. — ne non Pelopeia credar,

ecce Neoptolemo praeda parata fui’.
7*

 

